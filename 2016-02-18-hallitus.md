# Hacklab Mikkeli ry - hallituksen kokous #4/2016

Aika:  18.2.2016 18:10 – 18:54     
Paikka: Hacklab Mikkeli, Pietarinkatu 23, Mikkeli

Läsnä:

  - Mikko Lampi, pj.
  - Ilmo Euro, vpj.
  - Heikki Kurhinen, varainhoitaja
  - A-P Lehtonen, hallituksen jäsen
  - Taneli Selin, sihteeri

**1)** Kokouksen avaus      

Mikko Lampi avasi kokouksen klo 18:10.
 
**2)** Kokouksen laillisuus ja päätösvaltaisuus  

Mikko Lampi totesi kokouksen lailliseksi ja päätösvaltaiseksi.
 
**3)** Kokouksen järjestäytyminen   

Kokouksen puheenjohtajaksi valittiin Mikko Lampi. Pöytäkirjantarkastajiksi valittiin A-P Lehtonen ja Ilmo Euro sekä sihteeriksi Taneli Selin.
 
**4)** Esityslista       

Esityslista hyväksyttiin.
 
**5)** Jäsenhakemusten käsitteleminen   

Varainhoitaja Heikki Kurhinen esitteli saapuneet jäsenhakemukset. Yhdistyksen jäsenyyttä ovat hakeneet:

- wispy-tiger, Mikkeli
- dark-boat, Mikkeli
- cold-rain, Mikkeli

Kurhinen jatkoi todeten yllä mainittujen hakijoiden maksaneen yhdistyksen jäsenmaksun. Hallitus päätti hyväksyä yllä mainitut hakijat yhdistyksen jäseniksi.

**6)** Ehdotus materiaalien käyttöoikeuden rajaamisesta tilankäytöstä maksaville

Yhdistyksen rahatilanne ei ole kasvavasta jäsenmäärästä huolimatta  parantunut merkittävästi eli on siinä edelleen tilanteessa, jossa yhdistys ei pysty tekemään suuria hankintoja ilman ulkopuolista avustusta. Hacklabilla käytettävien, kuluvien, materiaalien kustannus on merkittävä, esimerkiksi 3d-tulostusmateriaalien ja erilaisten komponenttien osalta. 

Hallitus keskusteli ehdotuksesta, jossa tilankäyttäjät saisivat edelleen käyttää em. kuluvia materiaaleja maksutta. Hacklabin työkalut olisivat kaikkien jäsenten käytössä. Kurssimateriaalit olisivat jatkossakin kaikkien jäsenten käytettävissä. 

Hallitus päätti, että kuluvat materiaalit ml. elektroniikkakomponentit ovat jatkossa vain tilankäyttömaksua maksavien käytettävissä. Hacklabin yleiset työkalut ja kurssimateriaalit ovat edelleen kaikkien jäsenten käytettävissä.

**7)** Muut asiat / tiedoksi

Paikallinen metallialan yritys on hakenut korvauksetta hacklabilta metalliromua 17.2.2016.

Ammattikorkeakouluopiskelija on tiedustellut mahdollisuutta tehdä opinnäytetyönsä ja/tai harjoittelunsa hacklabilla. Opiskelijalle on kerrottu hacklabin ohjelmistoprojekteista ja toiminnan yleisestä luonteesta. Lisäksi hänet on pyydetty hacklabille tutustumaan jäsenistöön ja hallitukseen.

**8)** Kokouksen päättäminen   

Mikko Lampi päätti kokouksen klo 18:54.
 
 
 
 

Vakuudeksi
 




Pöytäkirja tarkastettu ja hyväksytty. Mikkelissä 18.2.2016.
